Guido van Rossum (hollandsk udtale:[ˈɣido vɑn ˈrɔsʏm, -səm], født 31. januar 1956) er en hollandsk programmør, bedst kendt for at skrive Python programmeringssproget. I Python fællesskabet er han kendt som "Benevolent Dictator For Life" (BDFL), som betyder at han fortsat vil følge Pythons udvikling og tage beslutninger hvor det er nødvendigt. Han var medarbejder hos Google fra 2005 til 7. december 2012, hvor han brugte halvdelen af sin tid på at udvikle Python. I januar 2013 blev han ansat hos Dropbox.